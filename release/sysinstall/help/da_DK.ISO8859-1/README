   ------------------------------------------- 
       FreeBSD 2.0.5  ---  RELEASE Versionen           ,        ,
   -------------------------------------------        /(        )`
                                                      \ \___   / |
Velkommen til 2.0.5 releasen af FreeBSD. 2.0.5 er     /- _  `-/  '
en mellem release af FreeBSD, der udfylder det       (/\/ \ \   /\
tidsmæssigt store hul mellem 2.0R (fra november      / /   | `    \
'94) og 2.1R, som kommer i slutningen af juli        O O   ) /    |
'95. FreeBSD 2.0.5 indeholder mange væsentlige       `-^--'`<     '
forbedringer i forhold til 2.0R. 2.0.5 er           (_.)  _  )   /
væsentligt mere stabil, indeholder adskillige        `.___/`    /
nye ting, og har et væsentligt forbedret               `-----' /
installationsprogram. Release noterne     <----.     __ / __   \
indeholder flere detaljer om nyhederne    <----|====O)))==) \) /====
i FreeBSD 2.0.5!                          <----'    `--' `.__,' \
                                                       |        |
                                                        \       /       /\
                                                   ______( (_  / \______/
                                                 ,'  ,-----'   | 
                                                 `--{__________)


Hvad er FreeBSD? FreeBSD er et operativsystem baseret på 4.4 BSD Lite,
og kører på Intel, Cyrix eller NexGen "x86" baseret PC hardware. FreeBSD
understøtter en bred vifte af PC udstyr og PC konfigurationer. Det kan 
bruges til alt fra softwareudvikling til at udbyde Internet opkobling.
Den travleste maskine på nettet - ftp.cdrom.com - er en FreeBSD maskine.

Denne release af FreeBSD indeholder alt, hvad du behøver for at lave et 
sådant system, samt fuld kildetekst til det hele. Med kildeteksten 
installeret kan du bogstaveligt talt rekompilere hele systemet fra bunden
med een komando. Dette er ideelt for studerende, forskere samt folk, der
blot ønsker at se, hvordan det hele hænger sammen.

En stor samling tredje parts software (kaldet "the ports collection")
medfølger ligeledes, således at det er enkelt for dig at få og installere
alle dine favorit UNIX programmer sammen med FreeBSD. Over 270 programmer 
fra editorer over programmeringssprog til grafikprogrammer gør FreeBSD til
et stærkt og altomfattende system, der ligger på linje med mange store
workstations med hensyn til brugbarhed og styrke.


Hvis du ønsker mere dokumentation til systemet, vil vi anbefale, at du
køber 4.4BSD dokumentationen ("the 4.4BSD Document Set") fra O'Reilly 
Associates og USENIX Association (ISBN 1-56592-082-1). Vi har ingen
forbindelse til O'Reilly, vi er blot tilfredse kunder!

Det vil være en god ide at læse hardware guiden *før* du fortsætter med
installationen. At konfigurere en PC til at køre andet end DOS/Windows
(som egentlig ikke stiller nogen særlige krav til den underliggende
hardware), er i praksis væsentligt sværere end det ser ud til, og hvis du
mener at forstå PCere, så har du tydeligvis ikke anvendt dem længe nok :-)
Denne guide vil give dig nogle tips til at konfigurere din hardware, og
hvilke symptomer du skal holde øje med i tilfælde af problemer. Guiden
er tilgængelig i dokumentations menuen på FreeBSD boot disketten.

BEMÆRK: Selvom gruppen bag FreeBSD har gjort sit bedste for at forhindre
datatab, så er der stadig en reel mulighed for at DU KOMMER TIL AT SLETTE
HELE DIN HARDDISK under installationen. Lad være med at fortsætte til den
endelige FreeBSD installations-menu medmindre at du har lavet en sikkerheds-
kopi af alle vigtige data (det er også en god ide at check-læse sikkerheds-
kopien). Dette er ikke for sjov, vi er dybt seriøse på dette punkt.

Tekniske kommentarer til denne release sendes (på engelsk!) til:

	hackers@FreeBSD.org


Fejl-rapporter bør sendes ved hjælp af `send-pr' kommandoen, hvis du fik
installeret systemet. Ellers sendes de (ligeledes på engelsk) til:

	bugs@FreeBSD.org

Husk at gøre opmærksom på HVILKEN VERSION af FreeBSD du kører i alle fejl-
rapporter.

Generelle spørgsmål kan (på engelsk) sendes til:

	questions@FreeBSD.org

Vær venligst tålmodig, hvis dine spørgsmål ikke bliver besvaret umiddelbart.
Dette er en specielt travl tid for os, og alle vores (frivillige) resourcer
bliver udnyttet til grænsen. Alle fejl-rapporter, der bliver sendt med 
send-pr kommandoen, bliver logget og holdt øje med i vores fejl database,
og du vil blive holdt informeret om alle ændringer af status for fejlen
gennem hele fejlens levetid. Det samme gælder for ønsker om forbedringer.

Vores WEB adresse - http://www.freebsd.org - er ligeledes et godt sted at 
kigge efter opdateret information, og giver flere faciliteter for avanceret
dokumentation. Du kan benytte BSDI versionen af Netscape til at køre World
Wide Web direkte fra FreeBSD.

Du kan også kigge i /usr/share/FAQ og /usr/share/doc efter yderligere
information om systemet.


Tak for at du tog dig tid til at læse alt dette. Vi håber oprigtigt at
du får glæde af denne release af FreeBSD!
