
   -----------------------------------------
       FreeBSD 2.0.5  ---  RELEASE Version             ,        ,
   -----------------------------------------          /(        )`
                                                      \ \___   / |
Välkommen till FreeBSD version 2.0.5! Denna version   /- _  `-/  '
är en fyllnadsrelease av FreeBSD som täcker upp det  (/\/ \ \   /\
tomrum som bildats mellan 2.0R (som släpptes i       / /   | `    \
November '94) och 2.1R, som kommer att släppas       O O   ) /    |
i slutet av Juli '95. FreeBSD 2.0.5 innehåller       `-^--'`<     '
många betydande förbättringar gentemot 2.0R,        (_.)  _  )   /
bland annat mycket bättre stabilitet, ett            `.___/`    /
dussintal nya finesser och ett förbättrat              `-----' /
installationsprogram. Läs de "release     <----.     __ / __   \
notes" som finns för fler detaljer om     <----|====O)))==) \) /====
vad som är nytt i 2.0.5!                  <----'    `--' `.__,' \
                                                       |        |
                                                        \       /       /\
                                                   ______( (_  / \______/
                                                 ,'  ,-----'   |
                                                 `--{__________)


Vad är FreeBSD? FreeBSD är ett operativsystem för Intel, AMD, Cyrix och
NexGen "x86"-baserad PC-hårdvara. FreeBSD är baserat på 4.4 BSD Lite.
Det fungerar med en stor mängd olika tillbehör och konfigurationer och 
kan användas för allt från mjukvaruutveckling till att tillhandahålla
Internet-tjänster; det mest använda systemet på Internet, ftp.cdrom.com, är
en FreeBSD-maskin!

Denna version av FreeBSD innehåller allt du behöver för att köra ett
sådant system. Fullständig källkod till allting ingår också. 
Med källkodsdistributionen installerad kan du bokstavligt talat kompilera 
om hela systemet från början med ett enda kommando. Detta gör FreeBSD 
perfekt för studenter, forskare och de som helt enkelt vill undersöka 
hur saker fungerar.


En stor samling av programvara anpassad till FreeBSD av olika personer
("the ports collection") följer också med. Mer än 270 programpaket
innehållande allt från editorer till programspråk och grafikverktyg,
detta underlättar för dig att installera alla dina favoritprogram
under unix för FreeBSD.  Detta gör FreeBSD till ett kraftfullt och 
innehållsrikt operativsystem som utmanar det som många större arbets-
stationer har när det gäller kraftfullhet och allmän användbarhet.


För mer information om detta system rekommenderas du att beställa
"4.4BSD Document Set" från O'Reilly Associates och USENIX Association,
ISBN 1-56592-082-1. Vi har inget samarbete med O'Reilly, vi är bara
nöjda kunder!


Du kan också vilja läsa den hårdvaruguide som finns *innan* du fortsätter
installationen. Att konfigurera PC-hårdvara för någonting annat än DOS/Windows
(som egentligen inte ställer så höga krav på hårdvaran) är faktiskt svårare
än det ser ut att vara. Om du tror du förstår dig på PC:ar har du uppenbarligen
inte använt dem tillräckligt länge! :) Guiden ger dig en del tips om hur du
skall konfigurera din hårdvara och de symptom du skall vara uppmärksam på 
om du får problem. Den finns tillgänglig under menyn "Documentation" som 
finns på FreeBSD-startdisketten.


OBSERVERA: FreeBSD gör sitt bästa för att du inte skall förlora någon
information, men det är möjligt att RADERA HELA HÅRDDISKEN med denna
installation! Fortsätt inte till sista FreeBSD-installationsmenyn om du
inte har någon säkerhetskopia på all din väsentliga information! Vi menar
det verkligen!


Tekniska kommentarer om denna version sänds (på engelska!) till:


        hackers@FreeBSD.org


Felrapporter bör sändas med hjälp av kommandot 'send-pr' om du lyckats
installera systemet, i annat fall till:

        bugs@FreeBSD.org

Var noga med att uppge VILKEN VERSION av FreeBSD du kör i alla felrapporter!


Allmänna frågor bör sändas till:

        questions@FreeBSD.org


Var tålmodig om dina frågor inte besvaras omgående - detta är en hektisk 
tid för oss, och våra frivilliga tillgångar är ofta belastade till 
bristningsgränsen! Felrapporter som skickas med kommandot send-pr
loggas och registreras i vår feldatabas, och du hålls informerad om alla
förändringar som sker under felets livstid (eller, om du kommer med
förslag på förbättringar, hur dessa utvecklas).


Vår WEB-server, http://www.freebsd.org, är en bra källa för uppdaterad
information och tillhandahåller ett antal advancerade dokumentations-
finesser. Du kan använda den version av Netscape som finns för BSDI för
att orientera dig runt i World Wide Web direkt under FreeBSD.


Du kan även vilja ta en titt i /usr/share/FAQ och /usr/share/doc för mer
information om systemet.


Tack för att du tog dig tid för att läsa detta, och vi hoppas verkligen att
du uppskattar denna release av FreeBSD!



                                       Jordan Hubbard,
                                       för The FreeBSD Project
